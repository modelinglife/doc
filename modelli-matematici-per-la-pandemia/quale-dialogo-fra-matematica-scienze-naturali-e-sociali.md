---
description: Risposta al terzo quesito
---

# Quale dialogo fra matematica scienze naturali e sociali?

La costruzione di un modello matematico non conclude il processo in quanto occorre sia validare il modello, sia aprire un dialogo fra scienze matematiche e i ricercatori che potrebbero diventare utenti del modello stesso. Per quanto riguarda la validazione dei modelli, è utile distinguere fra modelli esplorativi e modelli predittivi. Inoltre, occorre definire le condizioni che consentono di sviluppare le simulazioni che conducono ai comportamenti emergenti del sistema. In matematica, si usano i termini condizioni iniziali ed al contorno per definite queste condizioni. In sintesi:

I **modelli esplorativi** sono in grado di decrivere gli scenari emergenti al variare dei parametri del modello e delle condizioni che consentono di sviluppare le simulazioni.

I **modelli predittivi** richiedono una identificazione sufficientemente accurata sia dei parametri e sia delle condizioni inizali ed al contorno. Quindi le simulazioni conducono ad una informazione dettagliata del comportamento dinamico del sistema.

La **validazione** dei modelli richiede un confronto fra le predizioni fornite dal modello e i dati empirici (sperimentali) che descrivono il comportamento del sistema reale. Un modello si definisce valido se le previsioni sono vicine a quelle realmente osservate. Pertanto, ai modelli esplorativi si chiede di riprodurre i comportamenti emergenti che osservati, mentre ai modelli predittivi si chiede che la distanza fra dinamica prevista e dinamica reale sia sufficientemente vicina.

È interessante osservare che i modelli esplorativi, in alcuni casi, forniscono anche nuove dinamiche che possono guidare la sperimentazione alla ricerca di comprendere tutti i comportamenti della realtà fisica. Pertanto, possiamo affermare che la ricerca di un modello predittivo, segue, ma non predede quella di un modello esplorativo.

Cerchiamo ora di comprendere come può essere sviluppato il dialogo fra scienziati che operano in ambiti diversi, matematica e scienze della vita in generale. Non è facile in quanto il metodo di sviluppo della ricerca è molto diverso. Per esempio. la biologia si fonda su ipotesi euristiche da confermare con esperimenti e, ove possibile, da ricerche e teorie nel settore. La matematica si fonda su assiomi, ove possibile, ma non necessariamente, coerenti con la realtà fisica, e quidi sullo studio deduttivo che conduce a strutture matematiche coerenti rigorosamente con le ipotesi che costituiscono quella che posiamo definire quadro concettuale nella derivazione dei modelli.
